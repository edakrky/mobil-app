# mobil-app
Bu mobil uygulama, kullanıcıların ilaçlarını kolayca kaydetmelerini ve takip etmelerini sağlayan basit ama işlevsel bir sağlık uygulamasıdır. Proje, React Native (Expo) kullanılarak geliştirilmekte olup kullanıcıya ilaç saatleri için hatırlatıcılar, ilaç geçmişi takibi ve sağlık hakkında motive edici sözler sunmaktadır. Uygulama, kullanıcı dostu arayüzüyle özellikle yaşlı bireylerin ve kronik hastalık sahiplerinin günlük ilaç yönetimini kolaylaştırmayı hedeflemektedir.

Uygulama, temelde dört ana sayfadan oluşmaktadır:
1) Anasayfa: Kullanıcının uygulamaya giriş yaptıktan sonra karşılaştığı ana ekrandır. Bu sayfada üç temel buton yer alır:
İlaçlarım: Kullanıcının daha önce kaydettiği ilaçları listeleyen bölümdür.
Yeni İlaç Ekle: Kullanıcının yeni bir ilaç bilgisi girmesine olanak tanır.
Hatırlatıcı: Kullanıcı, belirlediği saatlerde ilaç alımını hatırlatan bildirimleri buradan ayarlayabilir.

Aynı zamanda Pexels isimli bir fotoğraf API'si kullanılarak sağlıkla ilgili görseller otomatik olarak çekilmektedir."Health" kelimesiyle ilgili görsel aranmakta ve her 5 saniyede bir yeni bir görsel getirilmektedir. Kullanıcı motivasyonunu artırmak amacıyla görsellerin altında sabit bir motivasyon sözü listesi kullanılmıştır. Bu liste, sağlıklı yaşam ve pozitif düşünceyi teşvik eden kısa motivasyon cümlelerinden oluşmaktadır. Kullanıcı, her "Yenile" butonuna basıldığında farklı bir görsel ve sağlık ipucu görüntüleyebilmektedir. 

2) Profil Sayfası: Kullanıcı, bu sayfaya anasayfadaki Profil butonuna tıklayarak ulaşabilir. Burada ad, soyad, yaş, kilo ve boy bilgilerini kaydedebilmektedir. Bu veriler, uygulamanın kişiye özel hatırlatma ve öneri sistemini daha etkin çalıştırmasına olanak sağlamaktadır.

3) Yeni ilaç Kaydet Sayfası: Bu sayfa kullanıcıların yeni ilaç bilgilerini girmesine olanak tanımaktadır. Kullanıcı, ilaç adı, kullanım dozu, kullanım saatleri gibi bilgileri form aracılığıyla kaydedebilir. Girilen veriler uygulamanın global durum yönetimine eklenerek ilaçlarım sayfasında listelenmektedir.

4) İlaçlarım Sayfası: Bu sayfa kullanıcının kaydettiği tüm ilaçları liste halinde gösterir. Her ilaç için detaylar görüntülenebilir ve kullanıcı ilaçları düzenleyebilir veya silebilir. Sayfa, kullanıcının ilaç takibini kolaylaştırmayı amaçlamaktadır.
   
![image alt](https://github.com/edakrky/mobil-app/blob/353e003eb757852ddc3d60acf5decf5e08a0a887/portfolyo.pdf)
